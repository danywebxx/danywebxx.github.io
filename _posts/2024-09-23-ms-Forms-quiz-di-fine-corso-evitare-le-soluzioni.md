---
title: Quiz di fine corso con Microsoft Forms - Evitare la pubblicazione delle soluzioni
date: 2024-09-23
categories: [blogging, tutorial]
tags: [microsoft, office, forms]
description: Microsoft Forms è uno strumento semplice ed intuitivo per la gestione di moduli e quiz ma ha delle limitazioni nella visualizzazione dei risultati. 
image:
     path: /assets/2024-09-23/image7.png
---
Vuoi creare un **quiz di fine corso** ad un gruppo di studenti e stai pensando di utilizzare **Microsoft Forms**? Vorresti restituire il risultato del quiz senza pubblicare le soluzioni evitando che possano essere copiate? Scoprirai che non è così semplice!

Forms è uno strumento semplice ed intuitivo per la gestione di moduli e quiz ma ha delle limitazioni oggettive che ne precludono alcuni scenari di utilizzo; sembra impossibile ma, al momento della stesura di questo articolo, non è possibile restituire il risultato di quiz senza visualizzare le risposte corrette.

Sembro impazzito ma è così! Puoi far sapere il punteggio di un quiz ma questo visualizzerà anche le risposte corrette (che potranno a questo punto essere copiate); oppure puoi tenerle nascoste ma dovrai attendere che l'ultimo invii il test e poi pubblicare i risultati!

Altra lacuna, non sembra possibile indicare uno score per il passaggio del quiz.  

## Come evitare di pubblicare le risposte corrette?

Purtroppo l'unica risposta alla domanda è "posticipare la visualizzazione dei risultati e delle risposte". 

Dopo aver redatto il quiz con le domande opportune, spostati in **Impostazioni** (i tre puntini in alto a sinistra):  
![](/assets/2024-09-23/image1.png)

![](/assets/2024-09-23/image2.png) 

**Disattiva** la spunta su **Mostra risultati automaticamente**  
![](/assets/2024-09-23/image3.png)  

Ora quando l’utente effettuerà l’invio del questionario non riceverà nessuna risposta ne punteggio ma dovrai pubblicare i punteggi in un secondo momento agendo nella sezione **Risposte**:
![](/assets/2024-09-23/image4.png) 

Ora **Pubblica punteggi**  
![](/assets/2024-09-23/image5.png) 

Seleziona l’utente o gli utenti di cui vuoi pbblicare il punteggio ed il gioco è fatto. Scegli **Pubblica punteggi**.
![](/assets/2024-09-23/image6.png)  

L’utente cliccando sul link usato per compilare il quiz potrà visualizzarne l'esito; dovrete comunque comunicargli separatamente il livello della sufficienza.  